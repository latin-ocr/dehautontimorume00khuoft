,1 15 —

Sed Syrus, qui nunc etiam timet, ne quisquam totam fraudem
cognoscat, statim urget, ut intro eant, cum senex diu omnes
exspectet 1).

Actus 111.

Sc. Ι (ano—511). Cena est facta, neque vero Chremes
Syri dolum audacissimum perspexit. Mane enim proximo exit,
ut vicinum de filio reverso certiorem faciat, tum eum moneat,
ne filii libidinibus nimis obsequatur, Quin cum Menedemus,
qui modo in agrum, ut sole oriente solet, est abiturus, omnia
pati se velle dicat‘2), dummodo filium ipsum secum habeat
<464 sqq), ad tam inauditum eius adiuvandi studium procedit,
ut senex ipse seni suadeat, ne se ad quamlibet magnam
pecuniam dandam paratum esse filium sentientem faciat, immo

 

 

¹) Haec Syri verba et Roetterum l. s. p. 10 et Herrmanowskiuni
1. S. p. 22 offendunt, cum Syro a sene mulieres exspectari serio dicere
non liceat, qua ex re certissimum contaminationis testimonium apparere
censent, Dziatzko ipse in Roetteri programmatis censura (Deutsche
Literaturzeitung XIII (1892) p. 1460) in fabula Menandrea Clitiphoni
intro misso (380) a Syro mandatum esse putat, ut patrem de mulieribus
advenientibus certiorem faceret. Sed Syrus quod ab ipsis adulescentibus
Antiphilam arcessitum mittitur, hoc patre invito non fieri iure sibi
persuasit (cf. p. 'i' an. 2). Jani Bacchidem pro Antiphila ad cenam est
ducturus, Antiphilam ipsam matri familias traditurus, itaque optimo iure
haec ipsa facit verba, ut timore occultato nimis diu astantes quos censet,
intro mittat. (Praeterea cf. Schlee l. s. p. 136). Quid? quod Roetterus
Syrum sitne senex intus ne scire quidem arbitratur? An servus, qui
ipse vesperascere (248) dicit, senem cena festiva ineunte domi esse
ignorat?

⁴2) Ad versum 440 „Vehemens in utramque partem es nimis& hoc
codicis Bembini scholion exstat: Πᾶς πατὴρ Auolpo'g (144 K), quod ipsum
quoque et Venedigerus et Nencinius cum Ihnio l. s. thes. 18 ab Hau-
tontimorumeno abiudicat. Sed ex hoc ipso fragmento denuo cognoscitur,
quomodo Terentius sensum generalem ad verborum nexum accommodare
studuerit, cum Chremetem pro communi patrum stultitia (cf. Siess p. 251)
Menedemo inconstantiam i. e. quasi particulam stultitiae ad Menedemi
Bacchidis sumptus sustinendi consilium adaptatam crimini dantem fecerit.
Simul autem paucis his verbis Menandreis novum satisque certum
Syri turbarum testimonium inest.

