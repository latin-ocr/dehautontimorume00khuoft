-25-

ne senex faciatl), eum sane ad pecuniam dandam impellit.
Quin etiam ab eo impetrat, ut Clitipho ipse hanc summam
ad meretricem deferat, quod, ut petulantissime adicit, in eum
amoris suspicio delata sit (800).

‘ Sc. II (eoo—828). Opportunissime igitur accidit, quod
modo Clitipho ipse a deambulatione illa revertitur. Qui quam-
quam nunc etiam vehementissime irascitur, quod se servus
ab amica extruserit, tamen rebus prorsus iam commutatis
facillime reconciliatur.

Sc. III (sae—841). Sed redit Chremes cum decem illis
minis, quibus inscius emungitur‘2); quibus acceptis Syrus cum
Clitiphone‚ qui quid sibi fiat, vix intellegit, Menedemi domum
festinat. Senex autem dum eorum reditum exspectat. cum
aegritudine quadam secum reputat, quanti filia modo inventa

 

1) Syrum minime sibi persuasisse pecuniam illan] se tam facile
a Chremete accepturum esse quam accipit, ex prudentia cognoscitur,
qua omnes scrupulos seni eximere studet. Jtaque Herrmanowskius l. S. p.
28 iniuria reprehendit, quod Syrus in novo consilio capiendo (674 sqq.)
ita se gerat, quasi res difficillima ei sit perficienda. Idem in Legrandi
l. s. p. 352 cadit sententiam, qui verisimilius fore dicit, si Antiphila
agnita Clinia Bacchidem amicam a se iam dimitti simularet, ita ut pecunia
comparata Clitipho ea porro ex animo frueretur. Huc accedit, quod
Syrus pecuniam Bacchidi promissam seni ita tantuin eripere potest, ut
eam Cliniae esse amicam nune etiam simulet. Chremes enim consilium
aliquod ex eo quaerit, quo Clinia a patre argentum accipiat ad meretricis
sumptus sustinendos necessarium. Sed via ei displicet, qua servus ad
finem pervenire studet. Qui cum se aliam viam esse quaesiturum polli-
citus sit, interim Bacchidi id argentum dari posse, quod Antiphila modo
agnita ei debeat, satis callide adicit, ita ut seni omnino in mentem non
veniat hanc summam per fraudem sibi eripi. Sed si Clinia Bacchidem
dimisisset, senex hac arrabonis narratione sane obstupefieret‚ ut,
priusquam decem illas minas solveret, cum filia ipsa de his rebus
colloqueretur. Jtaque Legrandium non habere apparet, quod hac in re
fabulae structuram reprehendat.

2) Similiter et Nicobulus Bacch. 1059 Chrysalo ipse pecuniam dat
sibi per fraudem ereptam et Pyrgopolinices in Mil. Glor. exitu quarn
maximam operam dat, ut Philocomasion Pleusicli‚ qui eam rapturus
venit, ipse tradat (cf. Leo, Quaest. Plaut. p. 162).

