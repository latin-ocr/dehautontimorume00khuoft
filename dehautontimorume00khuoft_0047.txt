nulla re retineri potest, ne ad patrem revertatur, nedum
meretricem illam procacissimam suam esse amicam diutius
simulare velit. Quam ob rem Syro est perficiendum, ut Bac-
chidem,'quae adhuc satis tuto in Chremetis aedibus erat
versata, suspicione non mota quam celerrime domo educat,
qua re etiam viam illam relinquit, qua argent-um promissum
inventurum se esse speravit. Jtaque Antiphilae agnitione etsi
Cliniae negotium ad finem perducitur, tamen propria actio in
Syri fallaciis posita in prorsus aliam partem convertitur, qua
ex re satis cognoscitur poetam hac in fabula agnitione quasi
peripetia uti, cum ea in reliquis huius generis fabulis Plautinis
et Terentianis totum nodum erroris solvi nemo nesciat. ¹)
Quodsi diligentius in hanc rem inquirimus, mox apertum
fit non esse hanc Syri consiliorum peripetiam, sed videri
tantum. Nam quod attinet ad Chremetem, servus ille sicut
adhuc simulat Bacchidem Cliniae esse amicam, qua ratione
eam sine periculo Menedemi domum traducit. Ac nunc demum
efficere potest, ut Clitipho, quem antea, ne argenti comparandi
consilio impedimento esset, domo ipsa extrusit, amica ex optato
fruatur, cum perficit, ut ipsi pecuniam ad eam transferre
liceat. Hanc vero summam propter id ipsum a sene impetrat,
quod Antiphilam Bacchidi arraboni esse datam ante agnitionem
simulavit. Jtaque nunc tandem, cum Antiphila agnita ad
hanc rem perficiendam uti potest, scil. seni dicere filiam ipsam
decem illas minas meretrici debere, satis apte eum ad argentum
dandum impellit, quam fraudem ut ad finem perduceret, antea
ter frustra enisus est (512 sqq, 598 sqq., 611 sq.). Huc
accedit, quod ei nunc demum contingit, ut id quod a Chremete
facere iussus est, scil. Menedemum fallere, cum suo ipsius
consilio prorsus confundat, quod antea ita tantum perficere
conatus est, ut sibi in animo esse diceret Menedemum eo ad·
ducere, ut Antiphilam quasi captivam Cariam emeret. Quo
consilio =repudiato tunc satis gaudebat, quod eius haud ita

¹) Andr„ Capt.‚ Cas., Gist„ Curc., Epid.‚ Emi„ Hec., Men.,Ph0r1n.,
Poen„ Eud„ Vid. cf. Leo, l. s. p. 142 sq.

