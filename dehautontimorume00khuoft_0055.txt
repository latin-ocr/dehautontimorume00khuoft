-47—

Quin Syrus ipse, quamvis callidus sit, perficere nequit,
ut fallaciam suam ad finem perducat. Primum enim per
Chremetem ipsum, quem argento emuncturus est, ne eam pro-
ferat, impeditur, alterum consilium, quo iam Menedemo pecu-
niam illam erepturus est, ab eodem sene reicitur, tum agni·
tione omnes fabricae evertuntur.

Ac ne Clitipho quidem in solemnibus adulescentibus
comicis ducendus est. Satis enim stultus est homo, qui semper
fere ignorat, quid sibi fiat. Invitus enim amicam patris do-
mum recipit, invitus ambulatum mittitur sicut Parmeno ille
Hecyrae ¹) servus, quin ne tunc quidem scit, quid faciat, cum
id argentum tandem ab ipso patre accipit ( „Eccum me“ inque. —
I, quid stas, lapis? 829 sqq), „quod ut efficeret, orando surdas
iam aures Syro reddiderat (330)“.

Quodsi accuratius iu totius fabulae structuram inquirimus,
his ipsis rebus a solemnibus porsus remotis poetam imprimis id
assequi cognoscimus, quod eum agere debuisse modo statui-
mus, scil. ne fabula ante agnitionem langueret. Scimus enim
Syrum seni argentum eripere non posse nisi Antiphila agnita
usum. Itaque cum ei ante agnitionem consilium aliquod ad
hanc rem efficiendam pertinens omnino ad finem perducere
non liceat, poeta et Chremetem inducit, qui, nedum ipsius
dolum eum proferre sinat, fallaciam aliquam in Menedemum
struendam ab eo postulet (529 sqq), et matrem familias cum
nutrice tam inopinato egredientem facit (613), ut quam tandem
fallaciam servus ille in Chremetem intendere voluerit, specta·
tores ipsi ignorent. Quod vero Syrus paedagogus sane levissi-
mus atque audacissimus cum erili filio, quem ad fabricam suam
accipiendem impellere studet, ne communicat quidem, quo
praetexto usus Cliniae amicam matri familias tradere velit
„vera causast“ 336), poeta scite perficit, ut ille hanc rem
quasi doli in Menedemum suscipiendi fundamentum pro vero
narrare possit (598 sqq). Sed ne Syrus id quod facere in
animo habet, hac arrabonis narratione ad Menedemum fallen-

 

1) cf. Leo, Quaest. Plaut. p. 126 an. 4.

