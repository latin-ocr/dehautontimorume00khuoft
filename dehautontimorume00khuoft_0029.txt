—21——

exclamet: ‚,Mane‚ mane, quid est, quod tam a nobis graviter
crepuerunt fores?“¹)

Sc. IV (614 - 667). Mater enim familias cum nutrice de
anulo quodam recognoscendo colloquens exit2), ut maritum
quaerat. Iam anu remissa cum eo communicat anulum illum
a virgine ad se adducta in lavando detractum esse eum, quem
olim filiolae expositae apposuerit. Chremes autem, quamquam
primum quidem facere nequit, quin uxorem, quippe cui puellula
illa necanda fuerit (635)³)‚ vehementissime increpet, tamen ira
lenita ipse in hanc rem inquirere vult, ut unde mulier illa
anulum ceperit, cognoscat. Filiola enim nata se alterum filium
tollere posse sese sperasse, nunc cum tam grandis natu plus
unum filium non habeat, se ad filiam ipsam recipiendam paratum
esse uxori dicit, quippe quae insuetam hanc mariti clementiam
vehementissime admiretur (664 sqq.) 4).

 

¹) Haec verba Dziatzkonem (in edit. Tauchn.‚ cf. praef. p. XXIV)
rectissime Chremeti tribuere apparet.

²) Quod Legrandius l. S. p. 353 declaratum non esse putat,
quod mulieres secum colloquentes domo exeant, Sostratae verba
„Sed postquam aspexi, ilico cognovi, ad te exilui (656)“ non respicit.
Immo quod Sostrata colloquium curn nutrice inceptum non intus ab·
solvit, sed cum ea tam subito foras proruit maritum quaesitum, ut
Chremes verbis illis „Mane, mane e. q. s.“ Syro interloquatur, verae
matris animus incerto gaudio elatus atque perturbatus demonstratur.

³) Ex hoc loco liberos non modo expositos, sed interdum etiam
interfectos esse cognoscitur, qua de re cf. Schoemann-Lipsius, G. A. 1⁴
p. 545 an. 2.

4) Roetterus 1. s. p. 12 hoc loco, cum filiam cupiat, Chremetem
sibi filium esse oblivisci putat, qua ex re Clitiphonis partes a fabula
Menandrea alienas esse concludit. Sed quam perperam verba illa „Nunc
ita tempus fert, mi ut cupiam filiam (667ss interpretatus sit, pluribus
exponere non oportet. At memoratu dignissimum est in nova comoedia
patres omnino plus duos liberos tollere non solere. Quin etiam si
quando, ut hoc ipso loco, filiola olim exposita inopinato recognoscitur,
ne ita quidam ulla in fabula fit, ut parentes tres habeant liberos. Velut
in Andria Chremes Glycerio agnita duas habet filias, in Eunucho Chre-
mes sororem recuperat, item Miles in Curculione, in Poenulo Hanno
ambas filias invenit, in Phormione Demipho Antiphonem habet filium
filamque Lemni natam, in Cistellaria Demipho Selenio cognita. duas habet

