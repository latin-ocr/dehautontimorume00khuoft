-Π-

Bacchidem secum adducere (311), quasi procacissimam hanc
adulescentis amicam ad ipsius patris cenam esse ducendam per
se intellegatur 1). Profert enim Clitiphonem diu a se postulasse,
ut sibi argentum, quod amicae pollicitus esset, compararet
(322 sqq.), nunc fieri posse, ut sine metu apud patrem cum
‘ea sit, quippe quae Cliniae amicae nomine ad cenam possit
duci, pecuniam autem se eadem via inventurum esse (329).
Sed Clitiphoni quamquam haec res placet (333), tamen omnia
nimis incerta atque periculosa videntur. Itaque prorsus
de servi consilio certior vult fieri, cum eum interrogat,
quorsum id spectet, quod Antiphilam, quae Cliniae amica iam
dici non possit, ad matrem abducere velit (335s2). Syrus
autem qui adulescentem hunc tam timidum animique pendentem
(343 sqq.) argumentis et rationibus ut tantum peniculum subeat.
omnino adduci non posse non ignorat, iam, nedum consilium
suum cum eo communicet, ut paedagogus, qui discipulum sibi
resistere minime sinit, satis breviter respondet: „Longum est,

 

¹) Legrandius l. s. p. 352 servum ullum sola adulescentis impu-
dentia fretum eius meretricem ipsius patris domum ducere verisimile
esse negat, atque Herrmanowskius l. S. p. 23 haec facit verba: „Miram
quidem illam hospitalitatem, si permissu senis meretrix veniret, sed
incredibilem profecto, si ut in nostra comoedia fit, senis venia neque
petita neque data est.“ Sed neuter neque Syri mores petulantissimos
neque cenam illam Dionysiacain respicit, ad quam agendam, cum Anti-
phila sene probante arcessatur, servus huius virginis nomine perfacile
meretricem illam adducere potest. Itaque cum hoc servi consilium quam-
vis magnae insolentiae plenum satis declaratum sit, nemo non videt quam
insulse Epidici Plautini poeta hanc rem a Menandro tam audacter in-
ventam imitatus sit, cum servum filii meretricem pro ipsa filia senis
domum inducentem fecerit. Quam ob rem libentisime VVilamowitzio
(De trib. carm. Lat. in Jnd. lect. Gotting. 1893s4 p. 15) astipulamur, qui
ita hac de fabula iudicat: „certissimum autem Menandri morte recenti-

orem Epidicum -— quam qui scripsit — ultra mediocritatem nulla in re
se extollit.“

²) Quod Herrmanowskius l. s. p. 26 scribit „De abducendo vero
ad matrem mira est obscuritas. Jure enim quaeritur cur, quorsuS, quo
nomine, quo titulo hoc fiat. De his omnibus per totam fabulam non
edocemur“, haec verba pluribus reicere non iam opus est (cf. p. 9 an. 3).

