meretricis forma et Clinia patris duritia pulso verba facit. Quam
ob rem quantopere obstupescit, cum, nedum ipsius consilium
perficere possit, a sene ipso technis fallendo impellatur, ut hunc
adulescentem dolo in patrem struendo adiuvet. Sed cum in-
tellexerit minime ioco senem haec verba fecisse (541 sqq), se
voluntati eius obsecuturum esse libentissime pollicetur <1547 sqq.)
spe inflatus se nunc eo impunius argentum Clitiphoni neces·
sarium adepturum esse (559 sqq.).

Sc. 111 (oea—613). Sed Chremes, qui modo abiit, omni-
bus inopinantibus cum filio redit 1), quem quod Cliniae amica
nimis familiariter usus sit, tani vehementer increpat, ut fieri
non possit, quin Syrus eum iam omnia perspexisse putet.
Mox vero eum Bacchidem filii esse amicam nescire cognoscit.
Itaque ne Clitiphonis imprudentIa rursus in tantum periculum
veniat, statim senis ipsius verba, qui filium monet, ut amantes
illos solos relinquat (572 sqq.)‚ prudenter arripit, cum ei suadet,
ut filium ambulatum mittat, qua re facta se satis tuto tandem
argentum ipsum comparare posse sperat. Itaque cum adulescente
pulso a sene interrogetur, inveneritne iam consilium aliquod
in vicinum struendum, se habere quoddam minime negat (597).
Sed se ita machinationem suam enarraturum esse callide adicit,
„ut aliud ex alio inciderit (598)“, quibus verbis agit, ut id

 

intendendam esse in senem fallaciam i. e. die List scil. ea, quam vespere
proximo rectam et tutam appellavit (327), non eine List, quae sibi sit in-
venienda. Sane statim consilium illud, quod habet in promptu, in senem
intendere incipit, ut ei pecuniam eripiat. Sed ne id ad finem perducat, ab
ipso sene impeditur.

¹) Et ira illa, qua infiammatus Chremes filium a meretrice abducit,
et verbis eis, quibus eum ex amantium conspectu decedere dicit opertere
(572 sqq), satis declarari censeo, quod haec altercatio domestica sub
spectatorum oculos subicitur. Quodsi quis cum Legrandio 1. s. p. 353
vituperat, quod egrediendi causa non expressis verbis indicetur, minime
ex hoc loco inertia quaedam poetae cognoscitur. Immo usu solemnii
fretus, quo res in vita cotidiana intus gerendae in comoediis ante
aedes fieri solent (cf. Lundstroem, Aussen oder Innen‘? in Eran. 1. (1896)
p. 106 et Bethe l. S. p. 100 sq.)‚ id omisit, quod facillime sane exempli
gratia ita paucis attingere potuit, ut Chremetem se puduisse filium intus
i. e. coram familiaribus vituperare dicentem faceret.

