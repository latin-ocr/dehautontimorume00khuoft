VITA.

Natus sum Oscarus Kohler in vico Weiszenborn prope
urbem Fribergam sito a. d. IV. Kal. Mart. anni prox. saec.
LXXXIII patre Ludovico, matre Helena e gente Nadler, quos
ambos adhuc inter vivos esse valde gaudeo. Fidem profiteor
evangelicam. Ludi litterarii Weiszenbornensis cursu peracto
anno prox. saec. XCVII in quintum Gymnasii Realis, quod
vocant, Fribergensis ordinem receptus sum. Sed duobus post
annis in Gymnasium Albertinum Fribergensc transmigravi, ubi
egregios magistros, in primis Olbrichtium, qui nunc scholae

’ reali Chemnitiensi praeest, optime de me meritos esse nunquam

obliviscar. Quantum vero debeam rectori Preusz, qui semper
studiis meis summa.. cum benignitate favit, numquam desi-
nam reminisci. Vere anni h. s. IV maturitatis testimonium
adeptus Lipsiam profectus sum in philologiae potissimum
studia incubiturus. Docuerunt me viri illustrissimi de Bahder,
Bothe, Brandenburg, Brugmann, Cohen, Gardthausen, M. Heinze,
R. Heinze, Hofmann, Immisch, Jungmann, Koester, Lipsius,
Marx, Schulz, Sievers, Studniczka, Volkelt, Wachsmuth (†')‚
Witkowski, Wundt. Proseminari philologi per tria semestria
sodalis fui auspiciis Immischii‚ seminarii moderantibus Bethio,
R. Heinzio, Lipsio‚ Marxio per idem spatium. Ad Germani·
cum seminarium benigne aditum mihi patefecit Sievers, ad pro-
seminaria Germanica de Bahder, Koester, Sievers, ad seminarium
paedagogicum Jungmann, ad proseminarium Graecum Martini.
Praeterea me admiserunt ad exercitationes archaeologicas
Schreiber et Studniczka, ad metrica-s Marx, ad Germanicas
Holz, ad Francogallicas Cohen‚ ad eas, quas de inscriptionibus
Latinis instituit, Hirt.

Quibus praeceptoribus omnibus maximas habeo gratias.
Praecipue vero Ricardum Heinze, qui studiorum meorum tau·
torem benevolentissimum atque humanissimum se praestitit,
plo semper gratoque animo colam.

