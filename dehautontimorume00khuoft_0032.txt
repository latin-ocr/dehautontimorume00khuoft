,24—

ut cum Clinia ad Menedemum abeat3 eius turbam Dromonem
traducere iubet1).

Actus lv.

Sc. I (749- 804). Chremes autem certior factus iam vicino
meretricem illam esse alendam, eo maiore eius misericordia
afficitur. Itaque nunc necesse esse putat, efficiatur tan-
dem dolus Syro dudum mandatus. Quam ob rem cum
servus ille, quem quaesitum egressus est, se iam perfecisse
fallaciam responderit, cum Bacchidem Clitiphonis esse
amicam (ss'linia patri dixisset. tantopere gaudet, ut ei etiam ’
caput demulceat (762). Sed cum ille pergat Cliniam, ut aurum
ct vestem a patre accipiat, simulare se Antiphilam velle ,
uxorem ducere, hanc consilii partem dignitati suae atque
auctoritati veritus iure repudiat, cum Cliniae illi tam corrupto
filiam suam csse nupturam ne per iocum quidem concedit,
(779 sqq.)‚ immo alia via perfici cupit, ut adulescens ille
argentum adipiscatur-²). Syrus autem huic rei operam
se daturum esse cum pollicitus sit, hisce pergit: „Sed illud,
quod tibi Ι dixi de argento, quod ista (sc. Antiphila) debet
Bacchidi, Ι id nunc reddendumst illi, neque tu scilicet Ι illuc
confugies: „quid mea? —- num iussi (790 sqq.)‘?·‘·‘ Quibus
verbis cum cautissime omnes excusationes tollat, quas timet,

¹) Hoc loco editores recentiores iure actum tertium finiverunt.
Parva enim actionis intermissio est statuenda, dum mulieres, quae apud
Menandrum gaudii festivi plenae saltantes domo exisse videntur i. e. quasi
chori (XOPOY) munere fungentes (ef. Leo, Der neue Menander l. S. p,
166 sq.)‚ ad Menedemum traducuntur.

2) Quod Nencinius l. s. p. 71 an. 1 affert: „Praesensit callidus servus
Chremetem quamvis fallaciis suis faventem in filia tamen sualpericulum
facere se negaturum, immo id ne fieret, statim argentum soluturum“‚
haec interpretatio omnino refellenda est. Syrum enim etiamsi senex de-
spondendae filiae consilio faveret, tamen ad pecuniam comparandam
transiturum esse apparet (790). Sed in eo huius loci vis comica est
posita, quod senex consilium illud reiciendo quasi ansam dat. ut servus
eo tutius ad ipsius fallaciam proferendam accedere possit (cf. p. 25 an. 1).

