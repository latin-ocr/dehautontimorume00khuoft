’- 50-

excusatur, quod Syrum non agere nisi suo iussu semper
arbitratur. Itaque suas partes, quae ut primariae personae
ipsi sunt sustinendae, quasi Syro tradit, qua re poeta scite
assequitur, ut in omnibus servi fallaciis tamen scire specta-
torum maxime intersit, quomodo senex se gerat, quid dicturus
sit, num sensurus sit fallacias illas in se esse conversas. Quod
optime ex fabulae exitu cognoscitur. Tanta enim poena morum
pravitate Chremes se ipse affecit, ut hac respecta decem illae
minae ei per fraudem ereptae satis parvi momenti videantur,
quippe quarum nusquam mentio fiat. Nam fabula ineunte
eum filium non recte tractasse vicino crimini dedit, nunc
quantopere ab ipsius filio deceptus sit, 8111118 mores prorsus
novisse sibi est visus, intellegere cogitur. Itaque cum his
rebus fabula quasi ad initium redeat, poetae consilium est
apertissimum: Chremetis enim animi pravitatem ad perstrin—
gendum sibi proposuit, quam ut eo magis spectatores cogno-
scant, Menedemum inducit, quem cum illo quam dilucidissime
comparet. Utrique autem seni idem accidit, alteri ante fabulam,
alteri in fabula ipsa. Illius exemplo poeta demonstrat, quan·
tis miseriis falsa educandi ratione adhibita pater ipse afficiatur,
huius, quomodo fiat, ut patres filios tam male noverint, quippe
qui aliena curantes ne possint quidem efficere, ut filii omnia
sibi committant. Itaque haec fabula, in qua petulantia illa
Dionysiaca tam subito serio rerumque veritati cessit, vere
est ea, qua patres erudiuntur atque edocentur, ut Wilamo-
witzius¹) dicit.

Personarum igitur moribus demonstrandis poetam maxi·
mam operam dare apparet 2), quam ob rem mirum non
cst, quod ex iis ipsis omnem fere huius fabulae vim comicam
elicit. Nullo enim loco servi facetiis quasi dirumpimur ut

¹) Der Landmann des Menandros 1. s. p. 518.

⁹) Nencinius l. s. p. 68: „Illud igitur, inquit, ex tota fabula docu-
mentum elici videtur, ut, si de filii salute agatur, irati patris animus
vel sapientissimi certa. ratione regi nequeat“, quibus ex verbis satis
cognoscitur, quam male totam hanc fabulam, quam putat mutatam atque

resectam, intellexerit.

