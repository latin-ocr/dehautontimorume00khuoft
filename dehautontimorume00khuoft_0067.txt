„59-

Philemo Charinum patris opprobriis adductum amicam re-
linquentem facit?

Quodsi quaerimus sitne fabulae et actio una et unus acti-
onis locus, actionis unitatem, quae sola, ut unaquaque in
fabula observata sit, exspectamus, quamquam duplicis argumenti
nectendi difficultates superandae erant, poeta sane servavit,
ut de longo illo exitu non iam dicamus.

Locum autem totam per fabulam unum eundemque esse
primo obtutu apparet. Neque vero multi sudoris fuisse est
omittendum omnes fabulae personas imprimis Cliniam, Anti·
philam, Bacchidem (cf. p. 42 sq.) probabilitate servata in
eandem scaenam ducere.

Sed tempore eum satis libere uti inde cognoscitur, quod
cenae Dionysiacae gratia totum argumentum in duos dies dis-
tribuit, quamquam quod attinet ad temporis unitatem, poetas
Graecos neque tragicos neque comicos unquam certam legem
esse secutos et Aeschyli Agamemnone ineunte et (ss'aptivis
Plauti1) satis confirmatur. Permultae autem et veteris et-
novae comoediae fabulae ante solem orientem incipiuntur
(Amph, Cure), aliae dum lucescit (Merc, Eua), aliae sub
meridiem (Mil, cf. 72 eamus ad forum scil. ἀγορὰν πλήθουσαν),
sed ad unam omnes eodem die absolvuntur, quo inceptae sunt.

Ac ne id quidem poetae inerti tribuendum esse Legrandio
concedo, quod complures scaenae intus gerendae causa non
aperte indicata sub spectatorum oculos subiciuntur ( p. 18 an 1,
p. 28 311. 2). Immo ubique poetam aut personarum animi
affectu (p. 9 an. 1, p. :23 an. 2) aut expressis verbis egre-
diendi causam apte declarasse cognovimus.

Accedit quod rerum nexus nusquam interrumpitur neque
scaena vacua relinquitur nisi actu aliquo absoluto.

Quodsi verae comoediae est hominis cuiusdam indolem
ridiculam cupiditatemque ita derideri, ut ille, cum morum
pravitate se ipse fallat, spectatores simili errore liberet, haec
vera est comoedia.

 

1) Cf. Schoell, Captiv. edit. p. XVI an. 2.

