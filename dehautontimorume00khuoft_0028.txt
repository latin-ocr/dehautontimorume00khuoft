—20-

esse captivam Cariam, quam si emat, multum sit lucraturus
(608 sq.)¹). Sed Chremes, ut vicino quam optime consulendum
esse censet, hanc aptam esse fallaciam negat (610 sq.)'2). Syrus
autem fabricam reiectam minime dolet (‚,Optata loquere.“ „Non
est opus.“), cum satis parvi eius intersit Menedemo decem illas
minas Bacchidi promissas eripere, quod facere conatus omnino
non est nisi Chremetis verbis commotus. Immo dudum ex-
cogitatum habet, quomodo eundem dolum in hunc senem ipsum
intendat (513). Sed cum eum prolaturus sit (dam scies“, cf.
673), aliquis tam vehementer aedium fores aperit, ut senex

¹) Cum hoc loco conferri potest Pers. 651 sq.: „Emam, opinor. l
Etiam opinor? Summo genere esse arbitror3 l divitias tu ex istac
facies.“

2) Licet Chremes Syri verba comprobaret, Menedemo inscius ean-
dem mulierem traderet, propter quam ille antea filium domo expulit,
qua ex re ipsa quoque petulantia quaedam poetae Bacchi feriis digna
apparere videtur. Tamen nihil esse, cur cum Hermanowskio 1. s. p. 27,
qui Menedemum non quam callidissime, sed quam celerrime decipi velle
affert, huius consilii reprehensionem vituperemus, dilucidissimum est.
Chremes enim sua sponte Syrum fabricam in vicinum struendam fingere
iussit, itaque iam iure id consilium reicit, quod ei minus placet, novumque a
servo poscit („Quid agis?‘⁶). Sed quod tandem novum consilium Syrus
in animo habeat, poeta ipse nos celat ita, ut eo ipso tempore mulieres
egredientes faciat. Itaque eis contenti, quae scripta videmus, huius
rei coniecturam mittamus. Nam tales coniecturae quam sint fallaces,
ex his Legrandi l. 5. p. 352 an. verbis cognoscitur: „Si l'arrivee de
Sostrata n'interrompait pas l'entretien, Chremes feindrait sans doute de
se laisser convaincre par Syrus, et finalement lui promettrait son con-
cours“. Quid? quod Nencinius 1. S. p. 71 ex eadem coniectura concludit
proximam scaenam totam apud Menandrum non actam, sed narratam
fuisse? Ladewigio l. s p. 7 enim astipulatur, qui in huius scaenae exitu
aliquid resectum esse putat, quo Chremes ipse Antiphilam empturus
fuerit. Itaque cum senex, qui pecuniam elatum domum abierit, intus
captivam illam Cariam, quam Syrus dixerit, suam esse filiam compererit,
factum esse, ut proxima narrando cum spectatoribus communicarentur.
Sed quid Chremetis intersit Antiphilam emere, cuin Syrum per dolum
eam captivam esse proferre non ignoret, neque Ladewigius neque Nen—
cinius dicit.

