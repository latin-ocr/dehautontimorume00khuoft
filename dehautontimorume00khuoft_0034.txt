„26-

iam stet. Satis igitur aegre fert, quod etiam generisibi re-
periendus sit, cui bona sua det1).

Sc. IV (842—873). Neque vero Syrus cum Clitiphone redit,
sed Menedemus conspicitur, qui etiam (lum egreditur'2) filio, quod
resipiverit3), laetissimus gratulatur, cum Bacchidem illam
sumptuosissimam profecto Clitiphonis esse amicam modo ipse
cognoverit. Itaque libenter iam a Chremete petit, ut filio
Antiphilam modo inventam in matrimonium det. Ille vero
cum nil agi sibi persuaserit nisi Syri fallaciam, his verbis

 

¹) Hic alter est locus, quo Roetterus l. s. p. 11 Chremeti sibi
filium esse in animum non venire putat, cum aliquem quaerat, cui bona sua
det. Sed poetam data opera senis parci mores demonstrare, cui dos

danda tam molesta sit, ut totam rem familiarem amittere statim se censeat,
pluribus exponere non oportet.

2) Usu solemni in nova comoedia personas in limine aedium con-
sistentes cum spectatoribus ea communicare, quae intus fiunt vel facta sunt,
satis est notum. Velut ex his Menedemi verbis cum filio factis concludendum
est Clitiphonem vix domum ingressum maxima cum cupiditate Bacchide
esse potitum3 altera fabulae scaena ineunte spectatores Clitiphonis verbis
auditis his: „Nil est, quod vereare, Clinia“ Menedemi filium ex Asia
reducem apud Chremetem devertisse statim sciunt, cum ei Cliniae nomen
esse poeta antea scite indicaverit hisce: „Me ignoras, Clinia (105)“;
infra 879 sqq. Chremes uxoris reprehensione prodit eam summopere
gaudere, quod filia inventa sit. Poetas autem hanc narrandi rationem
non ubique cum vita cotidiana congruere non ignorasse, luculenter co-
gnoscitur ex And. 490 sq.: „Non imperabat coram, quid opus facto esset
puerperae, Ι sed postquam egressast, illis quae sunt intus, clamat de via.“

3) Roetterus l. s, p. 12 filium resipisse Menedemo dicere licere
negat, cum is solus resipiverit‚ „qui ex subita aliqua insania amoris,
cupiditatis, libidinis ad pristinum ingenium redeat, ita ut quantum in se
admiserit flagitii, cum dolore cognoscaffl. Quae interpretatio sane in
Cliniam non cadit, quippe qui nunc etiam Antiphilam amet. At non
sentit Roettcrus, quam lepide poeta huius verbi sensum variaverit.
Chremes enim cum Menedemi verbis auditis dicit „Ut errat!“‚ ita hoc
verbum excipit ut Roetterus ipse, Menedemus, qui filio narranti mulierem,
quam secum ducat, non suam esse amicam fidem non habuerat vicini
verbis fretus, nunc se certo iam scire eam re vera Clitiphonis esse, .
quippe quem modo cupidissime ea potientem viderit, eodem verbo
indicat.

