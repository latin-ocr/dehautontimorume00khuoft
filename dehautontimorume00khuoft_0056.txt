—48-

dum utatur, immo Antiphila agnita ad eam ambagibus missis
possit recurrere, qua Chremeti ipsi, ut par est, pecuniam illam
eripiat (790 sqq.›‚ poeta hunc senem inducit servi consilium
in vicinum struendum repudiantem (610 sq).

Simili modo reliquas res illas satis singulares cum tota
fabulae structura coniunxit. Velut Clitipho ille stolidus pro-
pterea ambulatum mittendus est, quod, ut est incautissimus,
probabilitate servata domi versari nequit, dum Antiphila
agnoscitur summumque periculum est factum, ne tota servi
fraus in lucem proferatur. Quam ob rem poeta vero illo casu
scaenico adhibito¹) non prius eum a deambulatione reducit
quam omnia in tuto sunt reposita‚ scilicet eodem temporis
momento, quo pater ipse argentum ad meretricem deferendum
elaturus est. Quod vero Syrus Clitiphonem mendacio fauit, ·
cum dicit Bacchidem eius gratia militem quendam repudiasse,
poeta id agit, ut Antiphila agnita meretrix ad militem illum
abitura Menedemi domum facile possit traduci-.— Sed omnium
rerum in contrarium mutatarum quasi summa videtur para-
doxon illud, quo usus Syrus cum superbia quadam prae se fert
se utrumque senem verum dicendo decepturum esse, qua re
propter id solum gloriari potest, quod ante agnitionem ab
altero sene impellitur, ut in alterum fallaciam struat. Iam
cum nunc tandem servus pecuniam illam ad Bacchidis sum—
ptus sustinendos necessariam adipiscatur, ad quam comparandam
et ipsius consilium audacissimum et senis illud mandatum
pertinuit. fabula iure ad catastrophen perducitur, ita quidem
ut (J'litipho argento accepto nimis avide atque incaute amicae
fruendae cupiditatem expleat.

Quibus rebus cognitis tota fabulae structura perspicua
atque aperta videtur. Neque iam dubium est quin quamvis
magnis artificiis poeta duo illa negotia expositione ipsa indi-
cata tam arte secum devinxerit, ut alterum ab altero nullo
modo possit seiungi. An Roetterus ipse, qui cum Clitiphonis
partibus‘Bacchidis Syrique ab exemplari Graeco esse abiciendas

¹) ef. Heinze, Virgils epische Technik p. 334.

